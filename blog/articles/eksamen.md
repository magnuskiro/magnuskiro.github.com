# Eksamen er UTDATERT

Kjære NTNU, og ledende utdanningsinstanser i Norge, eksamen som den forekommer i dagens form er utdatert.

Når kandidaters håndskrift veier tyngre enn faglig kompetanse og
refleksjonsevne er det noe alvorlig galt. 

Jeg stiller spørsmål ved dagens, ikke morgendagens eller gårsdagens, norm for
håndskrift. Når skrev du sist brev for hånd?! Eller noe annet som skulle leses
av andre? Har snakker jeg til dere som ikke tar eksamen, men som har kommet ut
i arbeidslivet.

Post-It lapper og småting teller ikke. Her snakker jeg om lengre tekster 4
sider eller mer. Jeg skulle gjerne likt å sette hvordan deres håndskrift er
etter to timer med intens gammel-notasjon på fortidens kunnskapsbærere(for den
yngre generasjon her snakker jeg altså om papir).

Dagens form fokuserer ikke på refleksjon og ferdigheten til å benytte fakta i
bredere kontekst. Tvertimot så oppfordrer eksamen til å skrive pent og bruke
tid på det, mens man i dagens samfunn ellers kan være 10 ganger mer effekti med
et tastatur og tankene som kan strømme samtidig som man skriver. Når man kan
tenke og skrive samtidig får man faktisk dobbelt så mye tid til å tenke under
eksamen. I motsetning til å tenke først, og så bruke mer tid enn tanken selv
på å skrive det leselig for andre. 

Ta innover dere at dagens utvikling og kommunikasjon av kunnskap er mye
kjappere enn det var tidligere. I dag har vi faktisk muligheten til å høyne
kravene, høyne kvaliteten, og høyne presentasjonsevnen til kunnskap i
eksaminasjonssettinger. 

Problemet er ikke at man ikke har andre muligheter for eksaminasjon, men at man
velger å ikke bruke dem. Som et alternativ har man mappeevalueringer og
rapporter som vurderingsform som muligheter i dag. 

La oss for enkelhetens skyld ta rapporter. Det er en, eller flere,
vitenskaplige dokumenter med ordentlig sktruktur og fakta referering, som ved
sensur vektlegger refleksjon, og evnen til å sette fakta i en større sammenheng
hvor man muliggjør det å finne nye ideer og tenker som ikke er diskutert i
pensum. Er det ikke dette vi vil ha mer av i dagens samfunn? 
Her mener ihvertfall jeg at fokuset på studentenes ferdigheter er bedre definer
og kommer bedre til uttrykk. 

For å sette rapporter i en praktisk eksaminasjonssetting, så har vi verktøy som
its-learning. Its-learning fungerer i dag som en innleverings og
informasjonskanal for fagene. Innleveringsbiten fugnerer bra. Den burde man
benytte mer. 

Så konkret forslag:
Bruk innlevering på itslearning. Tidsbestemt innlevering eksamensdagen kl
1300(med mulighet til å levere for sent, og se ser man borifra de som blir
levert alt for sent). Så kommer tikset. Man legger ikke ut oppgaven før 0900
presis. Da har man plutselig en eksamenssituasjon hvor alle studentene kan
benytte de hjelpemidler man har tilgjengelig i arbeidslivet, og samfunnet
generlt, men som fortsatt setter studentens faglige evne i fokus.

Nå tenker du kanskje at dette blir for lett. Da tenker du for kort sier jeg.
For jeg har troen på at fagansvarlige har evnen til å lage oppgaver i den
utstrekning og vanskelighet som gjør dette til en god for for eksaminering. Om
fagansvarlig ikke er i stand til å lage slike eksamner burde ikke personen være
fagansvarlig i utgangspunktet. 

I et slikt senario vil vi komme ajour med dagens teknologi. Vi vil redusere
miljøavtrykket med færre brukte ark på eksamen, og dermed spare regnskogen.
Dette koster antagelig mindre også, ah det økonomiske aspektet synger penger
inn i bedre undervisning og undervisningslokaler. 

Nå skal det sies at det helt sikkert blir problemer med dette også. Noen vil
sikkert skrive 100 eksamensbesvarelser før eksamen. Og noen vil sikkert prøve å
hacke itslearning for å få levere for sent. Eller noen som prøver å stikke av
med eksamensoppgaven før den blir publisert. Slike ting er potensielle
problemer i dag også. Alstå ikke noe nytt der.

Vi må være åpne for nye muligheter, og noe må gå forran og prøve nye ting.
Innovasjonen i eksamineringsstrategier er akterutseilt i sammenlikning til
dagens samfunn.  

Bare for å sette de globale mulighetene i perspektiv, det er ingen grunn til at
jeg ikke skal kunne sitte på stranda på bahamas og levere eksamen fra mobilen
min, over vpn via satelitt. Det er kunnskapen og ferdighetene som er viktig!

Så kjøre NTNU, og utdannings-Norge, ta utfordringen og bli bedre.
Takk.

- Kirø

